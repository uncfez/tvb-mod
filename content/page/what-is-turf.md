---
title: "Vad är turf?"
date: 2021-11-01T13:18:45+01:00
showDate: false
weight: 20
---
Turf är enligt en del ett mobilspel, för andra är det en motionsform eller till och med en livsstil. Turf kan beskrivas som ett gps-spel där orientering möter geo-cashing och Pokémon GO. Kortfattat går det ut på att bege sig till zoner på en karta i din mobiltelefon, erövra platsen från en annan spelare och få poäng. Ju fler poäng, desto snabbare stiger du i rankerna och på topplistan. Varje omgång varar i drygt en månad, då tävlar spelare i hela Sverige och utomlands om att ta hem omgångsvinsten.

För att spela behöver du ladda ner appen till din androidtelefon eller iPhone. Välja ett nickname och bege dig ut i din närmiljö. Du kan spela själv eller ta zoner tillsammans med vänner.

![Bild från zonen KlafsKlafs](https://turfvasterbotten.files.wordpress.com/2019/04/1535216028617.jpg?w=457&h=343)
***Lyckas du ta dig torrskodd till zonen?*** *Foto: WombaWomba.*


## Länkar
- Turfgame – den officiella hemsidan för spelet Turf
- Warded – all statistik du inte visste du behövde (och kartan där du kan ”måla” din stad lila)
- Lundkvist – kommunkartan och annan statistik
- Frut – när du söker fler utmaningar, såsom omgångsunika och ta Umeås zoner i bokstavsordning

## Posters och flyers
Föreningen har tagit fram en informations-sticka och posters för att sprida budskapet om Turf. Du som är medlem får gärna ladda ner, skriva ut och sätta upp. Det går även att få mer högupplösta versioner för den som önskar. Vi ber er dock att ta hänsyn till affischeringsregler och endast sätta upp planscher där så är lämpligt. Vill du ha medaljen Expandator behöver du följa Turfs riktlinjer.

Poster för zoner (pdf-fil)

Poster för anslagstavlor (pdf-fil)

Poster/informations-sticka (se bild nedan) (pdf-fil)