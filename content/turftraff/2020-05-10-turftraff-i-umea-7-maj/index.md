---
title: "Turfträff i Umeå 7 maj"
date: "2020-05-10"
categories: 
  - "okategoriserade"
---

Efter en tid av inställda turfaktiviteter med anledning av covid-19 var det skönt att återigen få träffas och grilla, prata turf och fira den nya regions- och bronsvinnaren Mattet. Totalt deltog 24 turfare, varav några var så nya att de just laddat ner appen. PaltN tog med dessa på en kort turfrunda i skogarna runt grillplatsen för att visa hur zontagning, assist m.m. går till.

![](https://turfvasterbotten.files.wordpress.com/2020/05/turfgc3a4nget.jpg?w=1024)

Från vänster: WhiteNinja, matteboy7979, Mattet, PelSjo, Tacitium, Zandro, ZoneBanger, erpen, roswes67, jeppe1, Mr@, inda7, ParkMan, Scott63, Superelak, WombaWomba och Vidvarandi. Ej med på bild: gänget som hunnit dra till skogs.  
Foto: Ninetail

ZoneBanger hade tagit fram statistik från tidigare omgångar och berättade om olika regionvinnare i Västerbotten innan Scott63 överlämnade vandringspokalen till Mattet. Mattet fyllde på med egen statistik kring vad som krävs för att ta ett R, bl.a. hur många kilo han tappat och hur många timmar och mil det blivit på cykel. Det som väckte mest munterhet var när han berättade hur mycket mer han umgåtts med Scott63 än med sin flickvän under omgången.

![](https://turfvasterbotten.files.wordpress.com/2020/05/scott63.jpg?w=720)

Scott63 gör sig redo att överlämna vandringspokalen. Vågar vi gissa att han siktar på att ta tillbaka den? ;-)  
Foto: Ninetail

ZoneBanger överlämnade också det pris som turfarna samlat in för att fira Mattets bronsplats - en pokal, ett diplom och ett presentkort på en cykelbutik.

![](https://turfvasterbotten.files.wordpress.com/2020/05/mattet-2.jpg?w=706)

Mattet  
Foto: ZoneBanger

![](https://turfvasterbotten.files.wordpress.com/2020/05/pokalmattet.jpg?w=768)

Bronspokalen  
Foto: ZoneBanger  
  

![](https://turfvasterbotten.files.wordpress.com/2020/05/diplommattet.jpg?w=776)

Diplomet  
Foto: ZoneBanger

Nu ser vi alla fram emot nya turfäventyr och fler träffar i sommar!
