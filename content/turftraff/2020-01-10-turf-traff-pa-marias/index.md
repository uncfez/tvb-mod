---
title: "Turf-träff på Marias"
date: "2020-01-10"
categories: 
  - "okategoriserade"
---

Årets första turfträff i Umeå lockade 15 glada turfare. Några nya, andra gamla. God mat och givande turfprat bidrog till en trevlig kväll tillsammans. Till efterrätt bjöd Ghost63\_Ume på lite nyheter som är på gång inom Turf Västerbotten.

👍 Nytt för i år är ett vandringspris till den som erövrar Regionmedaljen i Västerbotten framöver. En riktig pokal som skänkts av CM Cykel & Fritid AB. Vinnaren i omgången får en graverad platta på pokalens fot. Om en turfare lyckas vinna 10 inteckningar får hon/han behålla pokalen. Innan dess hoppas vi att pokalen fått se flera orter i regionen. 

👍👍 Förberedelserna inför ”Västerbotten Winter Classic” den 29/2 är i full gång och inom kort kan du anmäla dig till detta event. Målsättningen bestämmer du själv; Tävla eller Delta. Samma förutsättningar för alla. 30 sek ta-tid och 3 min blocktid och massor av zoner inom begränsad yta och tid, 2 timmar.   
Om du inte testat något event tidigare - Gör det!

👍👍👍 Vi fick också lite information om fem utmaningar som utgör grunden till en ”Västerbottnisk Klassiker”.  
Mer info om denna kommer att presenteras på årsmötet i mars. Välkommen!

Mer information om de två första läggs ut här inom kort.

![](https://turfvasterbotten.files.wordpress.com/2020/01/image0.jpeg?w=1024)

Information från Turf Västerbotten lästes upp  
Foto: ZoneBanger

![](https://turfvasterbotten.files.wordpress.com/2020/01/image1.jpeg?w=1024)

Foto: ZoneBanger

![](https://turfvasterbotten.files.wordpress.com/2020/01/image3.jpeg?w=1024)

Det nyinstiftade priset för vinnaren av R i Västerbotten  
Foto: ZoneBanger
