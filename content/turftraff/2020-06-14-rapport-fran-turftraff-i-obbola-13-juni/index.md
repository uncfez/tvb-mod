---
title: "Rapport från turfträff i Obbola 13 juni"
date: "2020-06-14"
categories: 
  - "okategoriserade"
tags: 
  - "holmsund"
  - "obbola"
  - "turftraff"
---

Sommarens turfträff i Obbola lockade hela 25 st (!) Västerbottenturfare. Gäster från Skellefteå och Vännäs förgyllde träffen. Några Umeåbor cyklade från stan och tog några unika zoner på vägen ut och hem. Andra samåkte med bil, men med cyklarna med bakpå.

\[gallery ids="670,671,672" type="rectangular"\]

Vi bjöds på finfint sommarväder och efter att Mattet överlämnat vandringspriset till ”R”-vinnaren, Scott63 ( 3:e inteckningen) och ZoneBanger lämnat en pokal, diplom och ett presentkort på CM Cykel & Fritid i Umeå, redogjorde Världstrean i majomgången för lite statistik bakom bedriften. Grattis Scott63! 👏👏

Gemensam crowdytagning därefter innebar att några uppgraderade sin medalj rejält.

På den utlagda listan noterades vilken runda man ville delta i. Långa cykelturen, med Blues67 som guide, lockade 11st. Korta turen, med Ramfall som vägvisare, blev 6 st och slutligen Gå-turfarna, som promenerade i Obbola blev 4 st. PelSjo fick därmed hela Holmsund till sitt förfogande. Alla nöjda o glada!

Efterhand grupperna kom tillbaka till SCA-arenan bjöds de på kaffe och hembakad rulltårta (tack Nilorb55). Avslutningsvis samling vid grillplatsen för huvuddelen. Korv och eftersnack samt gemytlig stämning rundade av dagen innan var och en packade ihop och for hemåt.

Ja, vissa ville ju njuta mer av Obbola, så Kix och boll, (eller om det var tvärtom?!), joggade ner med 12 km löpning längs stigarna och de båda 67:orna, Blues och roswes, betade av några zoner som inte fått besök tidigare.

Tack för en fin Turfträff allesamman och välkomna åter nästa sommar!

//ZoneBanger
