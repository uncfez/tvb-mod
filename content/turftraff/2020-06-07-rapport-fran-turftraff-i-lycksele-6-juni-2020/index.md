---
title: "Rapport från Turfträff i Lycksele 6 juni 2020"
date: "2020-06-07"
categories: 
  - "okategoriserade"
---

Idag var vi tolv glada turfare från Skellefteå, Umeå och Lycksele som valde att tillbringa några timmar på nationaldagen tillsammans. Vi träffades vid Långatjärnen vid 11 för att äta medhavd lunch och "mingla". Eftersom alla hade tillgång till cykel, hoplånade och egna, valde vi att dela upp oss i två cykelgäng. Vid 12 startade vi våra rundor och hade sedan tre timmar senare besökt ca 60 zoner/grupp.

Det är en helt annan upplevelse att cykla tillsammans, dels en utmaning att alla ska hinna in och få zonen, dels alla trevliga samtal som hinns med mellan zonerna. Vid 15 var vi tillbaka vid utgångspunkten och avslutade turfträffen med kaffe och kaka till glada samtal om dagens rundor. Vädergudarna var verkligen på vår sida då första regndropparna började falla precis när kaffet var uppdrucket.

Detta var andra året vi körde en turfträff i Lycksele och helt klart blir det en nästa år också. Vi som arrangerade träffen, Kyrkberget och Brellir, vill tacka alla turfare som kom hit och förgyllde vår dag!

![](https://turfvasterbotten.files.wordpress.com/2020/06/102414159_257633132124031_1109481232969196102_n.jpg?w=750)

Foto: Brellir

![](https://turfvasterbotten.files.wordpress.com/2020/06/102359490_271989350522528_5738216764307518622_n.jpg?w=750)

Foto: Brellir
