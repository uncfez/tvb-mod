---
title: "Omgångsvinnare, Bonanza och årets stjärnskott"
date: "2019-05-23"
categories: 
  - "okategoriserade"
---

\[caption id="attachment\_172" align="alignleft" width="221"\]![](images/fullsizer1.jpg) Bont med sitt fjärde guld. Foto: Ghost63\_Ume\[/caption\]

Bont tog i april hem ännu en omgångsvinst vilket nyligen firades med ny vinnarzon, ny pokal och tjusigt diplom (designat av ZoneBanger). Den nya zonen - [BontPegasus](https://turfgame.com/map/BontPegasus) - ramar tillsammans med Bonts tidigare tre vinnarzoner in Nydalasjön (snart kallad Bontsjön?). Grattis Bont!

\[caption id="attachment\_174" align="alignright" width="195"\]![Screenshot_20190518-112324_Turf](images/screenshot_20190518-112324_turf.jpg) Screenshot av till-fots-heatet Bonanza 2019\[/caption\]

I helgen gick Bonanzan av stapeln i Stockholm i två heat. Minst 16 Västerbottningar hade tagit sig till huvudstaden för att tävla, ta assists och umgås med spelare från olika regioner. Efter en start med en del tekniska strul sprang (i kuperad terräng) Torbjörn in på en hedervärd femtonde plats med 88 takes. WombaWomba hade strategiskt placerat sig längst bort från eventets högkvarter och tog sig till en femte plats med 85 takes. För mer statistik och placeringar se [Turfgames eventsida](https://turfgame.com/event).

På kvällens bankett delade de allra första Turf Awards ut. Västerbottens Ghost63\_Ume tog hem priset för _Årets stjärnskott_ 2018 - stort grattis! Regionen hade också två ärofyllda nomineringar i slutspelet: Bont för _Årets prestation_ (som blev slagen på målsnöret av Király) och ZoneBanger till _Årets zontagning_ för sin vadande vandring till [BjurPåVatten](https://turfgame.com/map/BjurPåVatten) (denna kategori vanns av Florence och Entertainer. Till auditoriets stora förtjusning tog SunYour hem priset för _Årets Turfare_ för att ha lagt upp alla [missions](https://frut.zundin.se/mission_list.php) runt om i landet. Mer om Turf Awards finner du på [Turfgame.com](https://turfgame.com). Nästa års Bonanza äger rum i Örebro.

\[caption id="attachment\_173" align="aligncenter" width="372"\]![Image-11](images/image-11-e1558468170784.jpg) Ghost63\_Ume utnämndes till Årets Stjärnskott 2018! Foto: Vozne.\[/caption\]

Stort tack riktas till Turf08 för årets Bonanza! (Fler bilder och filmer finner ni på [deras hemsida.](http://nyheter.turf08.se/bilder-fran-bonanza-2019/))

För rapporten: ZoneBanger, Ghost63\_Ume & WombaWomba.
