---
title: "Turfträff i Obbola med rullstensås och korv"
date: "2019-06-18"
categories: 
  - "okategoriserade"
tags: 
  - "obbola"
  - "turftraff"
---

Turfregionen Västerbotten är mycket mer än Umeå. I regionen finns många platser och unika zoner att upptäcka. ZoneBanger, Blues67, Ramfall och MrTJ tyckte det var dags att fler lärde känna Obbola lite bättre och bjöd in till turfträff på SCA Arena i lördags.

På morgonen gick en cykelkaravan längs E12 från Umeå, via lite lämpligt placerade zoner, mot orten vid havet. Drygt 20 turfare från knattestorlek och uppåt samlades vid [Harpsjöstuga](https://turfgame.com/map/Harpsjöstuga). Under några timmar blev det grillning, korvätande, crowdies och test av olika teknikbanor. Dessutom hade arrangörerna planerat olika turf-rundor. Under ledning av de rutinerade guiderna ZoneBanger och Blues67 cyklade två grupper ut för att upptäcka Obbolas ytterområden. Det blev bland annat fornlämningar, rullstensås ([StoraRomlet](https://turfgame.com/map/StoraRomlet)), ett och annat myggbett samt praktiska tips om genvägar till olika zoner.

\[caption id="attachment\_219" width="478" align="aligncenter"\]![image2](https://turfvasterbotten.files.wordpress.com/2019/06/image2.jpeg?w=1024) Blues67 rullar in med sin guidegrupp LeiLar, Zandro och Bont (en turfare tappades visst bort på vägen). Foto: Ramfall\[/caption\]

\[caption id="attachment\_218" width="475" align="aligncenter"\]![image1](https://turfvasterbotten.files.wordpress.com/2019/06/image1.jpeg?w=300) Samlingsplats. Foto: Ramfall\[/caption\]

Tack Obbola-gänget för ett fint initiativ och en mycket trevlig turfträff!

Vill du ordna en turfträff eller event på din ort? Hör gärna av dig till föreningens styrelse så kan vi bistå med att sprida information.
