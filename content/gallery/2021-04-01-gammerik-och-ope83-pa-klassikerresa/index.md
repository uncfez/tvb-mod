---
title: "GammErik och ope83 på klassikerresa"
date: "2021-04-01"
categories: 
  - "okategoriserade"
---

Sommarens jakt efter olika zoner i Västerbotten har vi bevarat som ett trevligt minne, och då speciellt uppdraget Vårt arv där vi fick se flera nya ställen. Även jakten på Ö-zoner var trevlig om än lite jobbigare.

![](https://turfvasterbotten.files.wordpress.com/2021/04/ope83-undviker-vattenhindret-vid-gillesnoule-.jpg?w=766)

ope83 undviker vattenhinder på väg till Gillesnoule kapell. Foto: GammErik

![](https://turfvasterbotten.files.wordpress.com/2021/04/gillesnoule-kapell.jpg?w=1024)

Gillesnoule kapell. Foto: GammErik

Var väl inte lika förtjust i cykeldelen, där jag hade hoppats på trevliga cykelvägar med lite trafik och fina ställen att rasta på. Då jag använde Google Maps för att hitta den kortaste vägen blev det ganska mycket grusväg mellan Skellefteå och Lycksele och dessutom motvind.

Sträckan från Lycksele till Umeå började bra med medvind och lite trafik men ju närmare Umeå jag kom så ökade trafiken och vägen blev smalare. Minns mest delen vid Tavelsjö som lite obehaglig med ganska mycket trafik och smal vägren. Sista dagen blev från Umeå till Skellefteå, via Burträsk. Motvind och lätt regn samt ganska tråkig natur, men målet var ju inte "så långt bort".

Bästa sträckan var nog den mellan Lycksele och Vindeln. Vackert väder, medvind och nerförsbacke!

![](https://turfvasterbotten.files.wordpress.com/2021/04/mellan-lycksele-o-vindeln.jpg?w=573)

Vackert väder mellan Lycksele och Vindeln. Foto: GammErik.

![](https://turfvasterbotten.files.wordpress.com/2021/04/startvader-i-umea.jpg?w=573)

Vädret inför avfärd från Umeå sista dagen. Regnigt och blött. Foto: GammErik.

Sammanfattningsvis: det var kul med utmaningen och särskilt då de första två svängarna i AC-län. De två sista var inte riktigt lika kul. Jag undrar varför så få gjorde denna del av utmaningen (Fysikern)? Kan det vara fler än jag som inte uppskattade rundan? Saknade också möjligheten att besöka fler turfzoner - det blev inte så många trots 450 km! En annan fundering är miljön. Det blev en hel del Mil i Bil.

/GammErik

Styrelsen svarar: Tack för det fina reportaget! Vissa justeringar gällande zoner har gjorts inför 2021 och ett hemmamoment har också lagts till, liksom information om att det kan vara bra att samåka när så är möjligt.
